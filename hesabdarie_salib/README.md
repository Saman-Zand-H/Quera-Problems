# حسابداری سلیب

سلیب که تلاش‌های فراوانی برای رفتن به تیم فنی کوئرا کرده بود، در نهایت با مخالفت شدید مصطفی روبه‌رو شد.

او که از دار دنیا فقط دوستی با مازیار را داشت؛ به او متوسل شد تا به عضویت تیم مالی درآید ولی مازیار که در کار، آدم جدی‌ای است؛ به او ۱۰ تسک و مهلت ۱ ساعته (مشخصه نمی‌خواد استخدامش کنه!) داد تا در صورتی که این تسک‌ها را با موفقیت انجام داد، رزومه او را بررسی کند.

حال سلیب که هیچ‌گونه استعدادی در این کار ندارد،‌ دست به دامان شما شده است تا در این فرصت کم، با استفاده از ۱۰ کوئری، پاسخ‌ تسک‌ها را برای او بفرستید و او را در کسب شغل جدید همراهی کنید.

جزئیات
در فایل models.py هشت مدل به شرح زیر وجود دارد.

مدل Department (بخش‌های مختلف شرکت)
مدل Employee (کارمند)
مدل Project (پروژه)
مدل EmployeeProjectRelation (ذخیره اطلاعات اضافی برای حضور کارمندان در پروژه‌های مختلف)
مدل Attendance (حضور و غیاب)
مدل Salary (حقوق)
مدل Payment (پرداخت)
مدل Payslip (فیش حقوقی)
حال از شما می‌خواهیم پرس‌‌ و‌ جو (query) های زیر را روی مدل‌های بالا بنویسید.

۱. مجموع بدهی‌های شرکت برای حقوق کارمندان
۲. مجموع حقوقِ اضافه کار کارمندانی که بیش‌تر مساوی hours=x **ساعت روی پروژه‌هایشان اضافه کار کرده‌اند.**
۳. مجموع پرداخت‌های شرکت
۴. مجموع ساعاتی که یک کارمند با id=x روی پروژه‌هایش کار کرده‌است.
۵. لیست کارمندانی که مجموع حقوق دریافتی آن‌ها (پرداخت‌شده) بیش از یک مقدار x باشد.
۶. کارمندی که بیشترین ساعت پروژه انجام شده را دارد.
۷. بخشی که بیشترین حقوق پرداخت‌شده تا کنون را دارد.
۸. بخشی که بیشترین تعداد پروژه را زودتر یا برابر موعد پیش‌بینی‌ شده تحویل داده است.
۹. کارمندی که کمترین تعداد روزهای ورود با تاخیر را داشته باشد.
۱۰. تعداد کارمندانی که تا به حال در هیچ پروژه‌ای شرکت نکرده‌اند.

یک فایل به نام queries.py وجود دارد که برای هر سوال یک تابع در نظر گرفته شده است. شما کد‌های خود را باید در این فایل بنویسید و QuerySet مربوطه را بازگردانید.

در سوالاتی که در صورت سوال، مقداری به صورت متغیر ذکر شده است؛ متغیر مورد نظر در آرگومان‌های ورودی تابع در نظر گرفته شده است. شما نباید آرگومان‌های ورودی تابع را تغییر دهید.

در تمام سوالات به جز سوالاتی که خروجی نمونه برای آنها مشخص شده است، همان‌طور که ذکر شد، خروجی شما یک شئ از نوع QuerySet با اِلِمان‌هایی از جنس گفته‌شده در اول سوال باید باشد. یعنی در واقع خود query را return کنید.

شما تنها مجوز ایجاد تغییرات در فایل‌ Finance/queries.py را دارید و تمامی تغییرات دیگر شما در فایل‌های پروژه نادیده گرفته خواهند شد.

link: <https://quera.org/problemset/129724/>
